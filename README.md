# 2epalptol-1gymptol-VirtualTourApp
Αποθετήριο για την συμμετοχή της μεικτής ομάδας του 2ου ΕΠΑΛ και του 1ου Γυμνασίου Πτολ/δας στον 7ο Διαγωνισμό Ανοιχτών Τεχνολογιών

Μια ομάδα μαθητών/-τριών του 2ου ΕΠΑΛ και του 1ου Γυμνασίου Πτολεμαΐδας θα κατασκευάσει εκπαιδευτική ψηφιακή εφαρμογής μικτής πραγματικότητας που θα διασυνδέει τους δημόσιους χώρους της πόλης και παράλληλα αναδεικνύει μνημεία πολιτιστικού ενδιαφέροντος.

Αναλυτική περιγραφή ιδέας
Δημιουργία μιας ψηφιακή εφαρμογής μικτής πραγματικότητας (Augmented Reality - AR) μέσω της πλατφόρμας Tale Blazer. Σκοπός της εφαρμογής είναι να αναδείξει
σημαντικά πολιτιστικά μνημεία και δημόσιους χώρους της Πτολεμαΐδας, ενώ παράλληλα να προσφέρει μια εκπαιδευτική και διαδραστική εμπειρία στους χρήστες.
Η διαδρομή της εφαρμογής περιλαμβάνει έξι βασικά σημεία πολιτιστικού και ιστορικού
ενδιαφέροντος:
1) Πάρκο Εκτάκτων Αναγκών: Αφετηρία της διαδρομής, όπου οι χρήστες λαμβάνουν εισαγωγικές
πληροφορίες για την πόλη και την εφαρμογή.
2) Παλαιολιθικό Μουσείο: Πληροφορίες για την ιστορία της περιοχής από την προϊστορική
εποχή.
3) Βιβλιοθήκη: Παρουσίαση της εκπαιδευτικής κληρονομιάς και της σημασίας της
φιλαναγνωσίας.
4) Κεντρική Πλατεία: Σημείο αναφοράς της κοινωνικής και πολιτικής ζωής της Πτολεμαΐδας.
5) Υδραγωγείο: Ιστορική αναδρομή στη σημασία της διαχείρισης των υδάτινων πόρων.
6) Πάρκο Μνήμες Λιγνήτη: Τελικός σταθμός, με αναφορές στη βιομηχανική κληρονομιά και τον ρόλο του λιγνίτη στην ανάπτυξη της περιοχής.
   
Σε κάθε σημείο, ο χρήστης της εφαρμογής θα έχει πρόσβαση σε: ιστορικές πληροφορίες και πολυμεσικό υλικό (φωτογραφίες, βίντεο, ηχητικές αφηγήσεις), διαδραστικά ερωτηματολόγια για την αξιολόγηση των γνώσεων που απέκτησε, προκλήσεις συλλογής πόντων και στοιχείων που ενισχύουν την αίσθηση της συμμετοχής και της ανακάλυψης.

Για την ανάπτυξη της εφαρμογής απαιτείται στενή συνεργασία μεταξύ των μαθητών/-τριών του Λυκείου και του Γυμνασίου καθώς θα πρέπει να εργαστούν ομαδικά για να ολοκληρώσουν το έργο τους.

Εκπαιδευτικοί στόχοι του έργου
Η συγκεκριμένη εφαρμογή στοχεύει στη σύνδεση της τοπικής ιστορίας και πολιτιστικής κληρονομιάς με τις σύγχρονες τεχνολογίες, θέτοντας τους παρακάτω εκπαιδευτικούς στόχους:
1) Ανάπτυξη γνώσεων για την τοπική ιστορία και πολιτιστική κληρονομιά: 
- Οι μαθητές και χρήστες μαθαίνουν για τη σημασία των τοπικών μνημείων, του παλαιολιθικού παρελθόντος και της βιομηχανικής εξέλιξης της περιοχής.
- Ανάδειξη της σημασίας των δημόσιων χώρων ως φορέων πολιτιστικής και κοινωνικής
μνήμης.
2) Ενίσχυση της χρήσης της τεχνολογίας στην εκπαίδευση:
  - Καλλιέργεια δεξιοτήτων μικτής πραγματικότητας και διαδραστικών τεχνολογιών.
  - Ανάπτυξη κριτικής σκέψης μέσω της χρήσης εφαρμογών ψηφιακής εκμάθησης.
3) Ανάπτυξη δεξιοτήτων επίλυσης προβλημάτων και ομαδικής συνεργασίας:
- Οι χρήστες καλούνται να απαντήσουν σε ερωτήσεις και να ολοκληρώσουν αποστολές, ενισχύοντας τη συνεργατικότητα και τη δημιουργικότητα.
- Ενίσχυση της ικανότητας συνδυασμού πληροφοριών από διαφορετικές πηγές.
4) Καλλιέργεια της περιβαλλοντικής και πολιτιστικής συνείδησης:
- Προώθηση της αξίας της προστασίας της πολιτιστικής κληρονομιάς και της σημασίας του φυσικού περιβάλλοντος μέσω της εμπειρίας στο Πάρκο Μνήμες Λιγνήτη.
5) Σύνδεση με τον βιωματικό τρόπο μάθησης:
- Οι χρήστες αλληλεπιδρούν φυσικά με τον χώρο, καθιστώντας τη μάθηση μια βιωματική
εμπειρία.

Με τη συγκεκριμένη εφαρμογή, οι μαθητές όχι μόνο αποκτούν δεξιότητες στη σχεδίαση και ανάπτυξη ψηφιακών έργων, αλλά και καλλιεργούν τη σύνδεση μεταξύ του παρελθόντος και του παρόντος, με στόχο την προώθηση της πολιτιστικής ταυτότητας της Πτολεμαΐδας.
